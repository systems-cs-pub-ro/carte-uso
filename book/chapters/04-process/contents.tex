\chapter{Procese}
\label{chapter:procese}

La nivelul sistemului de operare, aceste aplicații sau comenzi pornite de
utilizator sunt procese. Atunci când o aplicație sau un program rulează, spunem
că face acest lucru în contextul unui proces. Spunem despre procese că
\textbf{rulează} sau că \textbf{se execută} sau că \textbf{se află în execuție}.
Procesele sunt entități active care, atunci când rulează, folosesc resursele
sistemului: procesor, memorie, sistem de fișiere.

Înțelegerea proceselor este esențială pentru orice utilizator pentru a asigura
buna funcționare a sistemului; atunci când sistemul nu este responsiv, cauza
probabil este un proces care consumă excesiv resursele sistemului. Un
dezvoltator de aplicații va folosi cunoștințe despre procese pentru a proiecta
aplicații performante care să folosească cât mai eficient resursele sistemului.
Un inginer de sistem va monitoriza procesele sistemului pentru a se asigura de
buna funcționare a acestuia și pentru a preveni atacuri de securitate sau abuz
de resurse.

O parte dintre procese sunt pornite la acțiuni ale utilizatorilor, precum
rularea unei aplicații grafice sau a unei comenzi. Numim aceste procese
\textbf{interactive} pentru că interacționează cu utilizatorul pe parcursul
rulării lor. Alte procese sunt pornite de sistem și nu interacționează cu
utilizatorul; acestea au rol în gestiunea sistemului sau oferirea de servicii:
de exemplu conectarea la rețea în momentul în care există o rețea wireless
disponibilă sau actualizarea ceasului sistemului sau indexarea fișierelor pentru
căutare rapidă. Aceste procese sunt \textbf{neinteractive}. Le numim
\textbf{servicii} sau, pe Unix, procese \textbf{daemon}. Vom discuta mai în
detaliu în \labelindexref{secțiunea}{sec:procese-interactivitate-daemon}.

Unele aplicații pot fi compuse din mai multe procese. De exemplu, un navigator
web precum Google Chrome pornește un proces pentru fiecare tab; un server web
care servește cereri în rețea poate avea mai multe procese care fac servirea; o
fereastră de terminal are un proces shell deschis pentru fiecare tab[o][p][q];
mai mult, într-o fereastră de terminal pot rula mai multe procese așa cum vom
vedea în \labelindexref{secțiunea}{sec:procese-ierarhie-foreground-background}.
Altfel spus, când folosim interfața grafică, o fereastră de aplicație care
rulează poate avea în spate mai multe procese. Sistemul de operare folosește
noțiunea de proces; este preocuparea dezvoltatorului de aplicații dacă o
aplicație folosește, când rulează, unul sau mai multe procese.

NOTĂ: Esențial este că orice aplicație care rulează folosește unul sau mai multe procese pentru a satisface cerințele utilizatorului.

TODO diagramă cu utilizator + aplicație + 1 sau mai multe procese + resurse sistem

Pentru utilizator și sistemul de operare, procesele sunt necesare ca formă de
încapsulare. Un proces execută o anumită acțiune fără a afecta negativ alt
proces. În general, procesele au resurse proprii oferite de sistemul de operare,
dar pot și partaja anumite resurse. Acest lucru este util pentru a realiza
acțiuni ce nu pot fi obținute cu un singur proces. De exemplu, un proces
descărcă un fișier video, alt procese îl convertește într-un format adecvat, alt
proces îl vizualizează. Vom vedea mai multe despre comunicarea și interacțiunea
între procese în \labelindexref{secțiunea}{sec:procese-operatii}. Interacțiunea
între procese.

Concret, sistemul de operare oferă:

\begin{itemize}
	\item izolare a resurselor proceselor, asigurându-se că, în mod normal,
		un proces nu poate accesa sau corupe resursele altui proces. În
		acest fel sistemul este menținut integru și fiecare proces se
		execută corespunzător.
	\item arbitrare a accesului la resurse partajate: dacă două sau mai
		multe procese accesează o resursă comună (de exemplu un fișier),
		atunci accesele trebuie să fie bine ordonate și, de exemplu, să
		nu suprascrie un proces informațiile celuilalt.
	\item mecanisme explicite de comunicare între procese: procesele
		comunică între ele pentru realizarea unei acțiuni mai complexe.
		Vom discuta mai târziu în capitol despre semnale și pipe-uri,
		două mecanisme de bază de comunicare între procese.
	\item comportament echitabil al proceselor, prin asigurarea că un proces
		nu utiliza prea multe resurse: un proces poate utiliza foarte
		multă memorie sau foarte mult procesor și împiedica alte procese
		să ruleze, iar sistemul de operare are grijă să aloce fiecărui
		proces resurse în mod echitabil
\end{itemize}

\section{Programe și procese}
\label{sec:procese-v-programe}

Am precizat mai sus că un proces rulează și folosește resursele sistemului
pentru un anumit rezultat. Pentru aceasta, un proces stochează în memorie
instrucțiunile pe care trebuie să le execute. Cum ajung aceste instrucțiuni în
memorie?

Instrucțiunile (numite și codul) executate de un proces sunt puse în memoria sa
în momentul creării sale. Un proces este creat dintr-un program; un program este
un fișier executabil care conține codul ce va fi executat. În momentul în care
pornim o aplicație sau rulăm o comandă, un program este încărcat
(\textit{loaded}) în memorie și se obține un proces. Încărcarea programului
înseamnă, așadar, copierea instrucțiunilor ce vor fi executate din fișierul
executabil în memoria viitorului proces și pornirea procesului. Mai multe
informații despre magia din spatele acțiunii de încărcare (\textit{loading}) se
găsesc în \labelindexref{secțiunea}{sec:procese-loading}.

De exemplu, atunci când pornim navigatorul web Firefox, se creează un proces cu
care interacționăm. Putem vedea acest proces pe Linux/Unix/macOS folosind
utilitarul ps sau putem să-l vizualizăm pe Windows folosind Task Manager; în
momentul vizualizării putem să vedem care este programul (fișierul executabil)
din care a fost creat procesul Firefox, așa cum se vede mai jos:

* snippet cu ps pe Linux, macOS și imagine cu Task Manager (sau PowerShell) pe Winows cu afișarea și a executabilului

\begin{definition}{proces}
	Un proces este, așadar, un program în execuție care folosește resursele
	sistemului de calcul pentru a realiza una sau mai multe acțiuni. Mai
	spunem că un proces este un program căruia i s-a atașat un context de
	execuție. Un program este o entitate statică, un fișier executabil în
	sistemul de fișiere. Un proces este, pe de altă parte, o entitate[r][s]
	dinamică, una care rulează și care folosește resursele sistemului.
\end{definition}

Pentru un proces spunem că programul executabil din care a fost creat este
imaginea sa (\textit{process image}). Mai multe procese pot fi create din
același program executabil. De exemplu, în Google Chrome orice tab este un
proces creat din același program, orice tab de terminal creează un nou proces
shell, un utilizator poate porni un proces Vim într-un terminal și un proces Vim
în alt terminal. În toate aceste situații, se vor crea procese distincte pronind
de la același executabil, adică procese ce au aceeași imagine.

Diagrama de mai jos arată cum unul sau mai multe procese sunt create dintr-un
fișier executabil (imaginea procesului):

* diagramă cu procese create din același executabil

Întrucât mai multe procese pot fi create din același fișier executabil, este
tehnic incorect să ne referim la procesul Firefox sau procesul Apache. Putem
folosi termenul \textit{un} proces Firefox sau \textit{un} proces Apache. Numele
unui proces identifică imaginea de proces, executabil din care a fost creat;
numele nu este folosit pentru a identifica în mod unic un proces. Procesul este
identificat la nivelul sistemului de un număr unic, numit Process Id sau PID.
Prezentăm mai multe despre atributele unui proces, inclusiv identificatorul său,
în secțiunea următoare.

\section{Resursele și atributele unui proces}
\label{sec:procese-resurse}

Un proces rulează și folosește resursele sistemului de calcul: memorie,
procesor, elemente de input/output (I/O): disc, rețea, tastatură etc. Un proces
folosește memoria sistemului pentru a stoca instrucțiunile din executabil și a
stoca date prelucrate. Instrucțiunile sunt apoi executate pe procesor, iar
procesorul operează cu date din memorie. Pe parcursul execuției procesul
comunică și cu elemente de I/O sau cu alte procese. Diagrama de mai jos arată
modul în care un proces folosește resursele sistemului:

+ diagramă CPU, memorie, I/O, proces (procesul în centru, fluxuri)

Unui proces i se alocă resurse (de exemplu zone de memorie) în momentul creării
(încărcării sale, numit și load-time) și în momentul rulării (numit și
run-time). Aceste zone pot fi modificate la run-time, la cererea procesului
însuși, prin alocare dinamică (de exemplu malloc()). Pe măsură ce rulează, unui
proces îi sunt alocate alte resurse. De exemplu un proces deschide și lucrează
cu fișiere sau canale de comunicare în rețea sau mecanisme de comunicare cu alte
procese.

Este important să putem investiga și monitoriza resursele folosite de un proces
pentru a identifica procesele care acaparează resurse excesiv și care pot
îngreuna sistemul. Putem modifica parametri și atribute ale proceselor pentru a
afecta cât de multe resurse utilizează. De aceea sistemele de operare oferă
primitive de listare și monitorizare a proceselor, precum utilitare ps și top pe
Linux sau Task Manager pe Windows. Mai jos avem exemple de rulare a comenzii ps
și screenshot-uri cu rularea top și Task Manager care prezintă resursele de
procesor, memorie și I/O (de obicei disc) folosite de proces.

* snippet și diagramă cu ps, top și Task Manager

Mai multe informații despre investigarea proceselor și monitorizarea resurselor
utilizate se găsesc în \labelindexref{secțiunea}{sec:procese-investigare}.

\subsection{Atributele unui proces}
\label{sec:procese-resurse-atribute}

Un proces are atribute în mod normal stabilite la pornirea sa (la load-time):
identificatorul procesului, procesul părinte, utilizatorul, prioritatea de
rulare. Unele atribuite sunt stabilite sau modificate la run-time. De exemplu,
prioritatea unui proces poate fi modificată pentru a afecta accesul la resurse;
un proces cu prioritate mai bună va avea acces mai des la procesor sau la disc
decât procese cu prioritate mai slabă.

Atributele unui proces au rolul de identifica un proces, de a stabili ce și cât
de multe resurse poate folosiși de a contabiliza resursele utilizate. O listă de
atribute de bază ale unui proces împreună cu o descriere a lor se găsește în
tabelul de mai jos:

* tabel: atribut, rol, când e atribuit, modificabil

Atributul PID este identificatorul unic al procesului la nivelul sistemului de
operare. Fiecare proces primește un identificator în momentul creării, atribut
ce nu se schimbă pe parcursul rulării. În general, comenzile sau funcțiile care
lucrează cu un proces primesc ca argument PID-ul acestui proces. De exemplu,
dacă vrem să omorâm un proces, vom folosi comanda kill cu parametru PID-ul
acelui proces:

* snippet cu kill 9898

Atributul UID este identificatorul utilizatorului ce deține procesul. Un proces
cu un anumit UID va avea acces la resursele acelui utilizator. În mod normal,
procesele aceluiași utilizator au acces la aceleași resurse. Utilizatorii sunt
modul principal de separare/izolare între procese. Mai multe detalii vom
prezenta în \labelindexref{capitolul}{chapter:users}.

\subsection{Utilitare pentru urmărirea proceselor}
\label{sec:procese-resurse-monitorizare}

Sistemul de operare pune la dispoziție utilitare și comenzi pentru a afișa
procese și pentru a urmări atributele și resursele lor.

Utilitarele din această categorie sunt de două tipuri:

\begin{itemize}
	\item cele care afișează un snapshot al momentului (procese active în
		acest moment și atribute ale lor)
	\item cele care monitorizează procesele sistemului
\end{itemize}

Din prima categorie fac parte, pe Linux, utilitarele ps, pgrep, pidof, pstree,
pmap, lsof. Din a doua categorie fac parte top, htop, iotop, sysstat. Pe Windows
utilitarele precum Task Manager, Process Explorer monitorizează procesele
sistemului.

Mai jos sunt prezentate screenshot-uri cu utilitarele top, htop, Task Manager și
Process Explorer, utilitare de monitorizare a proceselor. Monitorizarea
proceselor e utilă pentru a urmări procesele din sistem, a observa tendințe, a
vedea consumul de resurse și pentru a investiga de ce sistemul sau un proces
funcționează anevoios. Mai multe informații despre monitorizarea și investigarea
proceselor vom prezenta în \labelindexref{secțiunea}{sec:procese-investigare}.

* screenshot cu TaskManager și ProcessExplorer

Mai jos sunt descrise utilitarele pentru afișarea de informații de tip snapshot
despre procese:

\begin{itemize}
	\item ps este principalul utilitar de afișare de informații despre
		procese. La o rulare simplă afișează procesele din terminalul
		curent. Poate afișa selectiv procese și atribute ale acestora.
	\item pidof afișează PID-ul proceselor care au un anumit program
		(imagine de proces)
	\item pgrep are funcționalitatea lui pidof extinsă: afișează procesele
		care corespund unei anumite condiții. Condiția poate fi
		“aparține unui anumit utilizator”, “are un anumit program ca
		imagine”, “are un anumit proces părinte”, “rulează într-un
		anumit terminal”, la fel ca în exemplele de mai jos.
	\item pstree afișează ierarhia de procese a sistemului, îl vom detalia
		în \labelindexref{secțiunea}{sec:file-system-baza-struct}.
	\item pmap (\textit{process map}) afișează harta memoriei unui proces,
		adică zonele de memorie ocupate de acesta. Este un utilitar
		adecvat în special pentru programatori și pentru cei care sunt
		interesați de internele sistemelor de operare, nu insistăm pe
		el.
	\item lsof (\textit{list open files}) este utilitarul care afișează
		fișierele deschise de un proces. Îl vom folosi în
		\labelindexref{secțiunea}{sec:procese-fisiere}
\end{itemize}

Așa cum am precizat, utilitarul ps este utilitarul principal pentru listarea
proceselor și a atributelor acestora. Mai jos prezentăm scenarii frecvente de
folosire a comenzii ps cu argumentele aferente:

\begin{itemize}
	\item listarea tuturor proceselor din sistem
	\item listarea tuturor proceselor fără afișarea capului de tabel
	\item listarea cu mai multe atribute a proceselor din sistem
	\item listarea proceselor ce aparțin unui utilizator
	\item listarea proceselor ce nu aparțin unui utilizator
	\item listarea proceselor ce au un anumit program ca imagine
	\item listarea doar a PID-urilor, comenzii de pornire, procentul de
		procesor acaparat și memorie utilizate pentru toate procesele
	\item listarea doar a PID-urilor, comenzii de pornire și a stării pentru
		procesele ce aparțin unui utilizator
	\item listarea doar a PID-urilor, comenzii de pornire, procentul de
		procesor acaparat și memorie utilizate pentru toate procesele
		sortate după procentul de procesor acaparat
\end{itemize}

\begin{note}[NOTĂ (Best practice)]

Dacă la un moment dat avem nevoie de PID-urile proceselor
care au un anumit program ca imagine, vom folosi comanda:

\end{note}

\begin{screen}
ps -C apache2 -o pid
\end{screen}

La fel, dacă avem nevoie de PID-urile proceselor unui anumit utilizator, vom
folosi comanda

\begin{screen}
ps -u student -o pid
\end{screen}

Observăm că avem inclusiv antetul afișării, deși ne dorim doar PID-urile. Pentru
aceasta, folosim caracterul = după numele atributului pid, în forma pid= care
dezactivează afișarea header-ului:

\begin{screen}
ps -C apache2 -o pid=
ps -u student -o pid=[t][u]
\end{screen}

De avut în vedere că același lucru poate fi obținut, mai simplu, folosind
comanda pidof:

\begin{screen}
pgrep -u student
pgrep apache2
\end{screen}

Atunci când dorim să obținem doar PID-urile anumitor procese, este mai simplu să
folosim pgrep în loc de ps.

\subsection{Starea proceselor}
\label{sec:procese-resurse-stare}

Într-unul din exemplele de folosire a utilitarului ps de mai sus am vorbit
despre starea unui proces. Un proces are o stare care arată dacă acesta rulează
sau nu pe procesor.

Un proces are nevoie de unul sau mai multe procesoare pentru a rula. Întrucât,
de cele mai multe ori, sunt mai multe procese decât procesoare, nu toate
procesele pot rula. Astfel unele procese rulează pe procesor, altele așteaptă să
ruleze pe procesor; când un proces ajunge să ruleze pe un procesor spunem că
este planificat (\textit{scheduled}) să ruleze pa acel procesor. Iar unele
procese pot fi blocate (\textit{sleeping}) în așteptarea unei operații de
input/output. Simplificat, avem schema de mai jos:

* diagramă cu starea proceselor

Putem investiga starea proceselor cu utilitare de urmărire și monitorizare.
Acest lucru este util pentru a vedea dacă un proces este blocat și pentru ca
apoi să investigam cauza pentru care este blocat. Sau să vedem cât de multe
procese sunt active, gata să ruleze. În exemplu de mai jos, am afișat PID-ul,
imaginea, starea, timpul de rulare și procentul curent de procesor ocupat pentru
toate procesele din sistem:

* exemplu ps

În rezultatul comenzii ps, R înseamnă runnable (nu running), adică rulează
atunci pe procesor (starea running) sau poate fi pregătit să ruleze (starea
ready).

Un sistem este cu atât mai încărcat cu cât are mai multe procese gata să ruleze,
dar care nu au fost planificate. Aceste procese se cheamă ready sau runnable așa
cum sunt prezente în diagrama de mai sus. Când multe procese sunt ready înseamnă
că vor acapara un procesor imediat ce acesta devine disponibil și vor ține
procesorul și sistemul încărcat.

Noțiunea de încărcare a unui sistem (numită și load) este dată de numărul de
procese ready. Utilitarul uptime ne afișează încărcarea unui sistem în ultimul
minut, în ultimele 5 minute și în ultimele 15 minute:

* exemplu uptime

Utilitarul top afișează, în partea superioară, informații despre încărcarea
sistemului:

* exemplu parte superioară top

\subsection{Prioritatea proceselor}
\label{sec:procese-resurse-prioritate}

Procesele concurează la folosirea procesorului. Sistemul de operare planifică un
proces ready pe procesor ținând cont de prioritatea sa. Procesele cu prioritate
mai bună sunt planificate mai des și rulează mai mult timp pe procesor.
Prioritatea unui proces este afectată de comportamentul acestuia (procesele mai
“flămânde” primesc o prioritate mai slabă) și poate fi afectată de utilizator.

În Windows, utilizatorul poate afecta prioritatea unui proces TODO

* screenshot cu Task Manager și afectarea priorității

În Linux, putem altera prioritatea unui proces prin alterarea valorii nice a
unui proces. Valorea “nice” arată cât de “drăguț” este acel proces cu alte
procese. O valoare mai mare a “nice” înseamnă că procesul este mai drăguț, deci
lasă alte procese să fie planificate; o valoare mai mică a “nice” înseamnă că
procesul nu este drăguț, deci “va lua fața” altor procese. Aceste lucru înseamnă
că o valorea nice mică înseamnă un proces cu prioritate mai bună, iar o valoare
nice mare înseamnă un proces cu prioritate mai slabă.

\begin{note}[NOTĂ]

Din cauză că există această inconsecvență între valoarea nice și prioritate
folosim exprimarea “prioritate mai bună” și “prioritate mai slabă”.
Folosirea exprimării “prioritate mai mare” și “prioritate mai mică” ar
putea produce confuzie între prioritate și valoarea nice.

\end{note}

În mod implicit un proces pornește cu valoarea nice 0, o valoare neutră.
Valoarea poate fi modificatăla pornirea procesului (load-time) sau în timp ce
rulează (run-time). Un utilizator obișnuit (neprivilegiat) poate doar crește
valoarea “nice” a unui proces pe care îl deține, adică în sensul slăbirii
priorității procesului. Doar un utilizator privilegiat poate scădea valoarea
nice a unui proces, adică în sensul îmbunătățirii priorității procesului.

Pentru a altera prioritatea unui proces la pornire (load-time) folosim
utilitarul nice. Pentru a modifica prioritatea unui proces la rulare (run-time)
folosim utilitarul renice. Mai jos sunt prezentate exemple de comenzi care
alterează prioritatea unui proces; după fiecare comandă nice/renice folosim ps
pentru a vedea acum noua prioritate a procesului:

* exemple de folosire nice / renice

TODO: despre ionice

Prioritatea unui proces este principalul mijloc prin care un proces poate folosi
mai mult sau mai puțin procesorul unui sistem. Dacă vrem ca un proces să
folosească mai mult resurse sistemului, vom îmbunătăți prioritatea acestuia;
dacă un proces utilizează multe resurse (\textit{resource hog}) și vrem să-l
“temperăm” îi slăbim prioritatea; la nevoie un astfel de proces este omorât.

\section{Ierarhia de procese}
\label{sec:procese-ierarhie}

Un proces este creat la comanda utilizatorului sau la un eveniment de declanșare
(o nouă conexiune în rețea, expirarea unui interval de timp). Crearea unui
proces are loc dintr-un fișier executabil (numit imagine de proces); după creare
procesului îi sunt alocate resurse (precum timp de procesor și zone de memorie)
și rulează. Crearea unui proces dintr-un executabil se mai numește
\textit{loading} (încărcare executabilului în memorie).

Un proces este creat prin intermediul unui alt proces, numit proces părinte. Un
proces poate crea oricâte procese copil, în limita resurselor sistemului. Un
proces poate avea, însă, un singur proces părinte. Pentru crearea unui proces,
procesul părinte folosește o interfață specifică a sistemului de operare:
folosește grupul de apeluri fork() + exec() pe Linux și CreateProcess() pe
Windows. Nu insistăm pe aceste apeluri în această carte; câteva detalii găsiți
în Secțiunea TODO din capitolul TODO Interfața în linia de comandă. Vizual,
crearea unui proces este indicată în diagrama de mai jos:

+     diagramă cu crearea unui proces: părinte, executabil/program, proces copil

În general, procesul care creează un nou process este un shell. Shell-ul poate
fi grafic (precum Windows Explorer) sau poate fi în linia de comandă (precum
Bash). De exemplu, în mediul grafic, atunci când folosim dublu click pe o icoană
de pe ecran, pornim un proces; acel proces este creat de shell-ul grafic, care
define procesul părinte al noului proces. Altfel, în linia de comandă, shell-ul
creează un proces nou la introducerea unei comenzi. Prezentăm mai multe detalii
în capitolul TODO Interfața în linia de comandă.

Legătura proces părinte-proces copil este utilă pentru a afla informații legate
de încheierea unui proces. Un proces își poate încheia execuția în mai multe
moduri: ajunge la sfârșitul zonei de execuție, este omorât de alt proces,
execută o acțiune nevalidă.Procesul părinte este cel care poate furniza
informații despre condițiile de încheiere ale unui proces copil.

\subsection{Ierarhia de procese în Linux/Unix}
\label{sec:procese-ierarhie-linux}

În Linux, întrucât un proces creează alt proces care la rândul său poate crea
alt proces, procesele sunt organizate într-o ierarhie de procese, într-o
aborescență. De exemplu la o rulare a comenzii pstree putem vedea ierarhia de
procese în Linux:

+ snippet cu pstree și pstree -p

Cu opțiunea -p, pstree afișează și PID-ul proceselor.

Observăm că în vârful ierarhie, rădăcina proceselor, este procesul init,
procesul cu PID-ul 1. Acesta este primul proces al sistemului, procesul care
pornește serviciile sistemului și procesele de bază. De asemenea, observăm că un
proces are un singur proces părinte și oricâte procese copil. Ierarhia nu are
foarte multe niveluri. În general procesul init creează servicii de bază și
shell-uri, iar shell-urile creează alte procese. Detalii despre procesul init
prezentăm în \labelindexref{secțiunea}{sec:procese-ierarhie-init}.

În mod obișnuit, un proces dat are, de la creare până la încheiere, un proces
părinte. Se poate întâmpla însă ca un proces să rămână "orfan" adică procesul
părinte să își încheie execuția înaintea sa. În acest caz, în Linux, procesul
init "adoptă" procesul rămas orfan și devine noul proces părinte. Vom prezenta
detalii în \labelindexref{secțiunea}{sec:procese-ierarhie-init}.

\subsection{Ierarhia de procese în Windows}
\label{sec:procese-ierarhie-windows}

În Windows, în mod similar, un proces creează alt proces. Cu toate acestea
ierarhia de procese în Windows este o ierarhie cu legături mai slabe. În vreme
ce în Linux, un porces părinte are privilegii specifice de comunicare cu un
proces copil (TODO: explicații concrete), în Windows un proces poate comunica în
același mod cu un proces părinte și cu un proces cu care nu este conectat
ierarhic. Mai mult, în Windows orice proces poate obține informații despre
încheierea unui alt proces, spre deosebire de Linux unde doar procesul părinte
poate obține informații.

O imagine a ierarhiei de procese în Windows putem obține folosind utilitarul
Process Explorer, în Figura TODO + screenshot cu process explorer

TODO: Observăm că în Windows, în vârful ierarhiei se găsește procesul TODO.
Shell-ul Windows este un shell grafic reprezentat de procesul Explorer. Acest
proces creează aplicațiile/procesele pornite în mediul grafic în Windows.

TODO: Ce se întâmplă când un proces “părinte” moare.[1]

\subsection{Foreground și background}
\label{sec:procese-ierarhie-foreground-background}

Un proces shell în linia de comandă creează procese în momentul introducerii de
comenzi din partea utilizatorului. Procesul nou creat și shell-ul folosesc
simultan terminalul, adică modul în care utilizatorul poate transmite informații
la ieșirea standard și modul în care se afișează mesaje la ieșirea standard.
Dacă atât procesul nou creat cât și shell-ul afișează informații la ieșirea
standard, aceste afirmații vor fi agregate și afișate la terminal. Dacă însă
trimitem informații la intrarea standard, prin terminal, doar procesul nou creat
la va accesa.

Spunem că în cadrul terminalului avem un singur proces care deține controlul
intrării standard, adică un singur proces care este în \textbf{foreground}. În
mod obișnuit, modul de funcționare a shell-ului, detaliat în Capitolul TODO:
Interfața în linia de comandă este:

\begin{enumerate}
	\item shell-ul citește de la intrarea standard (din terminal) comenzi și
		opțiuni ale utilizatorului
	\item shell-ul creează un nou proces pornind de la comanda introdusă
	\item procesul nou creat rulează în foreground și are controlul
		terminalului (și a intrării acestuia)
	\item procesul nou creat își încheie execuția; shell, în calitate de
		proces părinte, reține informații despre încheierea execuției
	\item shell-ul redobândește controlul terminalului și reîncepem acțiunea
		de la punctul 1
\end{enumerate}

Acest mod de funcționare devine problematic în momentul în care procesul nou
creat nu își încheie rapid execuția: fie rulează mai mult, fie este o aplicație
grafică folosită interactiv de utilizartor. În această situație, procesul nou
creat "acaparează" terminalul și împiedică shell-ul să citească noi comenzi și
să creeze noi proces. De exemplu dacă introducem comanda firefox, shell-ul va
crea un proces firefox care va acapara terminalul.

Pentru a trece de această problemă și pentru a permite shell-ului rularea
continuă de comenzi și crearea de mai multe procese, există un mod de folosire a
terminalului numit \textbf{background}. Background este modul în care un proces
cedează accesul la intrarea terminalului curent; procesul poate rula în
continuare dar nu mai are acces la informații furnizate de utilizator.

Întrucât un singur proces poate avea acces la intrarea terminalului, putem avea
un singur proces în foreground. Putem avea însă oricâte procese în background.
În background procesle se pot găsi în două stări: rulând (running) sau
suspendate (stopped, suspeneded, paused). Decizia de a suspenda și de a scoate
un proces din starea suspendat aparține utilzatorului. Un proces suspendat nu se
poate găsi în foreground, ci doar în background.

Un proces poate rula de la început în background sau poate fi transferat în
background după pornire. De exemplu, pentru a rula un proces în background
folosim operatorul \& imediat după comanda aferentă și parametrii acesteia. Mai
jos, în prima rulare a comenzii procesul firefox a fost pornit în foreground,
iar apoi, folosind operatorul \&, procesul firefox a fost pornit în background.

+ exemplu firefox \&

Comanda jobs este folosită pentru a afișa job-urile din shell-ul curent, adică
procesele care se găsesc în background.

În cazul rulării unei comenzi în mod simplu, fără operatorul \&, procesul
pornește în foreground. Poate fi adus ulterior în background folosind combinația
de taste Ctrl+z. Această combinație de taste are ca efect suspendarea
procesului. Întrucât procesul nu poate rula suspendat în foreground, este trecut
în background. Avem mai jos un exemplu:

+ exemplu cu Ctrl+z

Observăm așadar că folosirea operatorului \& duce un proces în background în
starea rulând, pe când folosirea combinației de taste Ctrl+z duce un proces în
background în starea suspendat. O dată dus un proces în background acesta poate
fi readus în foreground folosind comanda fg, ca în exemplu de mai jos:

+ exemplu cu fg

În exemplu de mai sus, rulăm o comandă obișnuit și procesul rezultat rulează în
background. Ulterior, folosim Ctrl+z pentru a plasa procesul în background. Apoi
folosim Ctrl+z pentru a-l readuce în foreground.

Un proces dus în background în starea suspendat folosind combinația de taste
Ctrl+z poate fi apoi trecut în starea running, tot în background. Facem acest
lucru folosind comanda bg, ca în exemplul de mai jos:

+ exemplu cu bg

Sumarizând, diagrama de mai jos prezintă modul în care poate rula un proces în
background/foreground: ce comenzi și operatori sunt folosiți în fiecare caz, ce
stări au procesele și cum pot tranzita între stări (running, stopped) și între
moduri de rulare (foreground, background):

+ diagramă cu foreground și background, \&, Ctrl+z, bg, fg

Am precizat că mai multe procese pot rula în background. Procesele care rulează
în background se numesc job-uri și au un identificator de job pentru shell-ul
curent. Dacă avem mai multe job-uri dorim să controlăm starea unui job folosind
comenzile fg și bg, atunci vom adăuga ca parametru către aceste comenzi
identificatorul job-ului, așa cum facem în exemplul de mai jos:

+ snippet-uri de comenzi de interacțiune: bg, fg, jobs

Un scenariu util pentru trecerea unui proces în background este când pornim un
proces GUI din shell și pierdem în shell accesul la terminal. De exemplu am
pornit procesul Emacs (grafic) în foreground. Pentru a putea readuce shell-ului
controlul terminalului, vom trece procesul Emacs în background (suspendat)
folosind combinația de taste Ctrl+z și vom muta apoi procesul din starea
supendat în starea running folosind comanda bg. Adică la fel în eemplu de mai
jos:

+ exemplu cu enumerare pași cu pornire emacs, Ctrl+z și bg

În mod obișnuit, dacă un shell se închide (se rulează comanda exit sau
combinația Ctrl+d sau este închisă fereastra terminalului în care rulează),
procesele active în terminalul respectiv sunt, de asemenea, omorâte. Sunt
omorâte procesele aflate în background și, eventual, procesul aflat în
foreground. Dacă dorim să menținem anumite procese active după încheierea
procesului shell, avem opțiuni; vom discuta despre aceste optiuni în
\labelindexref{secțiunea}{sec:procese-interactivitate-daemon}

\subsection{Procesul init}
\label{sec:procese-ierarhie-init}

După cum am indicat în \labelindexref{secțiunea}{sec:file-system-baza-struct},
în vârful ierarhiei proceselor din Linux se găsește procesul init. Acesta este
primul proces al sistemului și creatorul primelor procese. Serviciile de bază
ale sistemului, shell-urile inițiale, mediul grafic sunt pornite direct sau
indirect din procesul init. Spunem că un sistem Linux a bootat în momentul
creării procesului init. În această secțiune discutăm minimal despre init, cu
accent pe rolul său în gestiunea proceselor sistemului. Detalii despre pornirea
sistemului până la pornirea init, și detalii despre init și configurarea sa
prezentăm în \labelindexref{capitolul}{chapter:boot}.

Pe lângă rolul în pornierea proceselor inițiale, init are și rol în întreținerea
sistemului prin adoptarea proceselor orfane. Un proces orfan este un proces al
cărui proces părinte și-a încheiat execuția. Pentru a menține ierarhia de
procese, acest proces trebuie să aibă un proces părinte; acest proces părinte
este procesul init. Mai jos este un exemplu în care creăm un proces care apoi
creează alt proces. În momentul în care omorâm primul proces creat, al doilea
proces va fi adoptat de init:

+ exemplu cu proces adoptat de init

Procesul init este un proces esențial în Linux, vârful ierarhiei de procese. De
aceea, dacă dintr-un motiv sau altul procesul init moare sau este omorât,
sistemul de operare devine neutilizabil.

Pentru a evita ca un singur proces să aibă rolurile procesului init, pe
sistemele Ubuntu a apărut soluția folosirii mai multor procese init: câte un
proces init pentru fiecare sesiune. Când o sesiune dată este creată, se creează
un proces init dedicat acelei sesiuni, care va fi vârful ierarhiei de procese
din acea sesiune. Acest proces init de sesiune adoptă procesele orfane din acea
sesiune.

\section{Procese și fișiere}
\label{sec:procese-fisiere}

Așa cum am precizat în \labelindexref{capitolul}{chapter:file-system},
fișierele sunt componenta cea mai vizibilă din sistemul de operare. Fișierele
sunt folosite pentru a stoca informații care sunt ulterior accesate, prelucrate
sau transferate.

Accesul de orice fel la fișiere se realizează prin intermediul unui proces. O
comandă precum cat f.txt duce la crearea unui proces din executabilul /bin/cat,
proces care apoi accesează fișierul f.txt și îi afișează conținutul. Procesele
folosesc foarte des fișiere: pentru configurare, pentru a scrie informațiile
generate, pentru a citi informații pe care să le prelucreze. De exemplu un
proces al unui joc va citi datele despre scenariul care se va juca și informații
despre un personaj dintr-un fișier. Un compilator va deschide fișiere cod sursă
pentru a le compila și fișiere obiect unde să stocheze codul obiect generat.

Când un proces deschide un fișier (de exemplu folosind apelul fopen() în C),
primește un handle către acel fișier. Un handle (reprezentat de FILE * în C)
este interfața prin care procesul poate lucra cu fișierul. Acel handle este
identificat de o intrare într-o tabelă a procesului numită tabela descriptorilor
de fișiere. Aceasta este tabela prin care un proces gestionează fișierele pe
care le folosește. Mai jos este o diagramă:

+ diagramă cu tabela de descriptori de fișier

Fiecare fișier folosit de un proces este gestionat prin intermediul unei intrări
din această tabelă, tabela descriptorilor de fișiere. Indexul intrării din acea
tabelă este numit descriptor de fișier și este identificatorul folosirii
fișierului în cadrul procesului.

\subsection{Descriptori de fișiere}
\label{sec:procese-fisiere-description}

Un descriptor de fișiere identifică pentru un proces fișierul pe care îl
operează. Pornind de la descriptorul de fișiere, procesul accesează intrarea
aferentă în tabela de descriptori de fișiere și folosind informațiile de acolo
folosește procesul. În mod uzual folosit pentru fișiere, un descriptor de fișier
poate referi și alte tipuri de intrări: poate referi un dispozitiv de terminal
sau poate referi un socket pentru comunicare în rețea.

Tabela de descriptori de fișiere are o dimensiune limitată (pe Linux 1024 de
intrări) astfel că un proces nu poate deschide un număr infinit de fișiere.
Acesta e un mod care să prevină folosirea abuzivă de resurse ale sistemului
deschizând foarte multe fișiere din cadrul unui proces; adică să prevină un atac
de tipul denial of service. În momentul deschiderii unui fișier i se alocă o
intrare din tabelă, iar fișierul va fi referit prin indexul din tabelă, acela
devenind descriptorul său. În momentul închiderii unui fișier, intrarea
respectivă va fi eliberată.

Pentru a investiga tabela de descriptori de fișiere a unui proces folosim
comanda lsof ca mai jos:

+ exemplu lsof

Primele 3 intrări în tabelă (0, 1 și 2) sunt întotdeauna alocate pentru
descriptorii standard de interacțiune cu procesul: intrarea standard (standard
input), ieșirea standard (standard output) și ieșirea de eroare standard
(standard error). Din acest motiv primul descriptor de fișier folosibil este
descriptorul 3; în momentul în care un proces deschide primul său fișier,
acestuia îi va fi alocat descriptorul 3. Astfel că primul fișier deschis va avea
indexul 3. Alocarea și eliberarea indecșilor (adică descriptorilor de fișier)
este descrisă în diagrama de mai jos:

+     diagramă cu alocarea și eliberarea indecșilor

Fiecare proces are o tabelă de descriptori de fișier proprie. Astfel că o
intrare 3 într-o tabelă va referi alt fișier decât o intare 3 din tabela altui
proces. Descriptorii standard referă, în general, terminalul curent al
procesului, care poate diferi între procese distincte.

Când folosim un editor, vom considera natural ca procesul corespunzător
editorului să aibă o referință în tabela de descriptori pentru fișierul pe care
îl editează. Adică dacă folosim comanda vim message.txt pentru a edita fișierul
message.txt folosind editorul vim, bănuim că procesul corespunzător va avea
referință către fișier. Dacă investigăm folosind comanda lsof, obținem scenariul
de mai jos:

+ exemplu vim + lsof

Observăm că nu există o referință în vim la acel fișier. În general editoarele
nu folosesc referințe la fișiere; editoarele citesc conținutul fișierelor în
memorie și acțiunile de editare ale utilizatorului se traduc în modificări în
memorie, nu în fișierul de pe disc; doar la comenzi de salvare sunt deschise
fișierele, scrise informațiile pe disc, iar apoi iar se închide referința la
fișier. Acest lucru se întâmplă pentru a avea viteză sporită în lucrul cu
editorul: discul este mult mai lent ca memoria și este mai eficient să fie
folosită memoria în editare. Spunem că un editor creează un buffer de memorie
pentru fiecare fișier deschis, buffer al cărui conținut este transferat periodic
către fișier: fie la acțiuni explicite de salvare din partea utilizatorului fie,
dacă este cazul, la acțiuni de salvare automată (\textit{autosave}).

\subsection{Redirectarea în/din fișiere}
\label{sec:procese-fisiere-redirectare}

Am văzut că descriptorii de fișiere pot să refere terminalul, cum este cazul
descriptorilor standard (0, 1 și 2) sau pot să refer fișiere. Legăturile
descriptorilor standard cu terminalul nu sunt fixe, pot fi modificate.
Modificarea referinței unui descriptor poartă numele de "redirectare" sau
"redirectarea unui descriptor de fișier" (\textit{redirecting a file
descriptor}).

În mod uzual, redirectarea înseamnă modificarea descriptorilor standard să
refere un fișier (sau altceva) în loc de terminal. De exemplu, redirectăm
descriptorul 1 (ieșirea standard) a unui proces să nu mai refere terminalul ci
fișierul ls.out, cum este cazul comenzii de mai jos:

+ exemplu cu lshw > lshw.out

Această operație, de redirectare, este utilă pentru a putea salva ieșirea unei
comenzi pentru prelucrarea ulterioară sau pentru a transfera un fișier către
intrarea unei comenzi. A fost cazul exemplului de mai sus când am dorit să
salvăm ieșirea comenzii de investigare a hardware-ului unui sistem.

În general redirectările apar în comenzi înlănțuite, mai ample, numite
one-linere, în cadrul cărora rezultatul unei comenzi ajunge intrare pentru
altul, așa cum vom vedea în
\labelindexref{secțiunea}{sec:procese-operatii-pipe}.

Putem urmări redirectarea descriptorilor cu ajutorul comenzii lsof, așa cum
apare mai jos:

\section{Operații cu procese. Interacțiunea între procese}
\label{sec:procese-operatii}

Un proces ia naștere dintr-un executabil (un program) prin intermediul unui alt
proces, de obicei shell-ul, care este procesul părinte. În linia de comanda
folosim comenzi care vor conduce la crearea de procese. Shell-ul folosește o
interfață specifică a sistemului de operare pentru a crea un proces și devine
părintele acelui proces. Apoi procesul rulează până la încheierea sa, folosind
resurse puse la dispoziție de sistemul de operare.

\subsection{Încheierea unui proces}
\label{sec:procese-operatii-incheiere}

Un proces își încheie execuția din diferite cauze. Poate fi o încheiere a
codului aferent programului (a ajuns la sfârșitul programului), poate fi o
condiție anormală sau poate fi omorât de alt proces. Există următoarele situații
pentru încheierea unui proces:

\begin{itemize}
	\item atingerea sfârșitului programului (încheierea funcției main() în
		C)
	\item apelul unei rutine de încheiere (precum funcția exit() în C)
	\item întâlnirea unei condiții neașteptate: accesarea unei zone nevalide
		de memorie, rularea unei intrucțiuni nevalide
	\item omorârea sa de un alt proces
\end{itemize}

Omorârea unui proces se realizează de un alt proces care are permisiuni; în
general, acest lucru înseamnă un proces care aparține aceluiași utilizator sau
utilizatorului administrativ. În Windows omorârea unui proces are rol prin
transmiterea unei notificări, numite excepție, de la un proces la altul. În mod
similar, în Linux, o morârea unui proces are loc prin transmiterea unui semnal
către acesta. Primirea unui semnal duce, în multe situații (nu toate), la
omorârea procesului. Transmiterea unui semnal se face prin intermediul
comenzilor din familia kill, ca în exemplul de mai jos:

+ exemplu care folosește kill

După folosirea comenzii kill procesul creat a fost omorât. Vom detalia semnale
și folosire comenzii kill în
\labelindexref{secțiunea}{sec:procese-operatii-semnale}.

Indiferent de situație, procesul transmite către procesul părinte informații
despre cum și-a încheiat execuția (\textit{exit status}) și un cod de ieșire
(\textit{exit code}). În Linux, un cod de ieșire 0 înseamnă că programul s-a
încheiat cu succes, în vreme ce alt cod de ieșire înseamnă încheiere cu insucces
sau eroare. Mai jos prezentăm exemple de investigare a codului de eroare după
încheierea unui proces:

+  exemplu cu grep

+  exemple din arhivă cu programe scrise în C care se încheie în diferite moduri
și cu diferite coduri de eroare

\subsection{Semnale}
\label{sec:procese-operatii-semnale}

Semnalele sunt, în Linux, mecanisme de interacțiune între procese. Un proces
trimite un semnal unui alt proces pentru a-i semnaliza acestuia o situație
deosebită. Pentru ca un proces să poată trimită semnale altui proces trebuie să
aibă permisiuni adecvate; în mod normal acest lucru înseamnă să aparțină
aceluiași utilizator ca cel al procesului care primește semnalul sau să aparțină
utiizatorului root.

Semnalele sunt la bază mecanisme de notificare din partea unui proces către
altul, dar sunt folosite în multe situații pentru omorârea unui proces. De
exemplu semnalul SIGSTP suspendă un proces (și îl trece în background), iar
semnalul SIGTERM îl omoară:

+  snippet cu kill -STP și kill -TERM

Un semnal este identificat de un număr sau de un nume. Atunci când se folosește
la comanda kill poate fi folosit atât numele cât și numărul:

+  snippet cu kill -l
+  snippet cu kill -KILL și kill -9

Un semnal are asociat o acțiune pe care o întreprinde procesul care-l
recepționează. Am văzut mai sus că această acțiuni este suspendarea procesului
în cazul semnalului SIGSTP și omorârea procesului în cazul SIGTERM. Aceată
acțiune implicită poate fi modificată programatic pentru un proces dat; nu vom
discuta acest lucru aici, vedeți câteva informații în pagina de manual man 7
signal. De exemplu, un proces poate alege să ignore anumite semnale. Cu toate
acestea, două semnale nu pot fi ignorate: semnalul SIGSTP și semnalul SIGKILL
care duc, respectiv, la suspendarea și omorârea procesului.

Dacă dorim să transmitem semnale mai multor procese putem folosi comanda pkill.
Aceasta permite transmiterea proceselor cu un anumit atribut, de exemplu create
dintr-un anumit proces sau care țin de un anumit utilizator:

+     snippet cu pkill

Pe anumite platforme Unix există și comenzile killall sau skill. Acestea pot fi
folosite, de asemenea, pentru a transmite semnale (sau a omorî) mai multe
procese, cu opțiuni mai reduse decât cele ale comenzi pkill.

Un semnal este transmis de un proces altui proces pentru notificare sau de
sistemul de operare altui proces pentru semnalizarea unei condiții speciale.
Dacă dorim să trimitem un semnal unui proces din linia de comandă, avem două
opțiuni: folosirea comenzilor din familia kill (kill, pkill, skill, killall) sau
folosirea unor combinații de taste în terminalul curent. Există trei combinații
de taste care transmit semnale procesului aflat în foreground în terminalul
curent:

\begin{itemize}
	\item Ctrl+c: transmite semnalul SIGINT (interrupt), cu rolul de a
		întrerupe execuția procesului curent
	\item Ctrl+z: transmite semnalul SIGSTP, cu rolul de a suspenda execuția
		procesului curent și de a-l trece în background
	\item Ctrl+textbackslash{}: transmite semnalul SIGQUIT, cu rol similar
		semnalului SIGINT, de a întreruper execuția procesului curent
\end{itemize}

Semnalele SIGQUIT și SIGINT au rol similar, diferența fiind că semnalul SIGQUIT
(transmis folosind combinația de taste Ctrl+\textbackslash{}) este mai puternic
decât semnalul SIGINT (transmis folosind combinația de taste Ctrl+c). Mai
puternic înseamnă că pot exista procese care ignoră semnalul SIGINT dar nu
semnalul SIGQUIT; astfel că dacă folosim combinația de taste Ctrl+c și nu are
loc terminarea procesului, vom folosi combinația de taste Ctrl+\textbackslash{}
cu șanse mai mari de reușit.

Pe scurt, atunci când vrem să omorâm un proces aflat în foreground folosim, în
ordine:

\begin{itemize}
	\item combinația de taste Ctrl+c
	\item combinația de taste Ctrl+\textbackslash{}
	\item trimiterea semnalului SIGKILL din alt terminal
\end{itemize}

Adică pornim de la prima opțiune și, dacă aceea nu merge, încercăm pe a doua și
apoi pe treia.

NOTĂ: Rețineți să folosiți Ctrl+c pentru a omorî un proces aflat în foreground.

Nu folosiți Ctrl+z pentru că atunci procesul ajunge în background și rămâne în
viață, consumând resurse ale sistemului.

\subsection{Înlănțuirea comenzilor}
\label{sec:procese-operatii-inlantuire}

În unele situații dorim să rulăm mai multe procese unul după altul și să folosim
o singură linie de comandă. De exemplu să compilăm o aplicație și apoi să o
instalăm și apoi să o rulăm. Pentru aceasta, shell-ul ne pune la dispoziție
operatori de înlănțuire de comenzi.

Cel mai simplu operator este cel de înlănțuire necondiționată (;). Acesta
rulează două comenzi una după alta indiferent de codul de ieșire. Alți doi
operatori sunt cei de înlănțuire condiționată, care condiționează rularea celei
de-a doua comenzi de codul de ieșire al primei. Astfel:

\begin{itemize}
	\item comm1 || comm2 rulează comanda comm2 doar dacă comm1 s-a încheiat
		cu insuccess
	\item comm1 \&\& comm2 rulează comanda comm2 doar dacă comm1 s-a
		încheiat cu succes
\end{itemize}

+ exemple de folosire operatori de înlănțuire (practice, utile)

\subsection{Comunicarea prin pipe-uri}
\label{sec:procese-operatii-pipe}

Atunci când înlănțuim comenzi urmărim, de obicei, transferul de informație de la
o comandă la alta: rezultatul unei comenzi să fie folosit de altă comandă.
Transferul de informație se poate face în mod simplu, printr-un fișier: o
comandă redirectează ieșirea într-un fișier iar altă comandă redirectează
intrarea din acel fișier, ca mai jos:

+     exemplu practic și util cu comm1 > f ; comm2 < f

Același lucru poate fi obținut cu ajutorul operatorului | (pipe) din shell.
Acest operator transferă ieșirea standard a unei comenzi către intrarea standard
a altei comenzi. Adică, în loc de exemplul de mai sus să avem:

+     același exemplu practic și util cu comm1 | comm2

În unele situații avem mai multe comenzi înlănțuite prin operatorul pipe într-o
singură linie de comandă, ca în exemplul de mai jos:

+     exemplu de comandă utilă cu mai multe pipe-uri

Astfel de comenzi înlănțuite care pot folosi și redirectări și alți operatori de
înlănțuire sunt numite \textbf{one-linere}. Sunt un mod rapid de a combina mai
multe comenzi existente pentru un efect nou. Vom discuta în detaliu despre one
linere în Secțiunea TODO din Capitolul TODO: Interfața în linia de comandă.

NOTE: Înlănțuirea comenzilor face parte din filozofia Unix: “Do one thing, do
one thing well!”. Un proces face un singur lucru și îl face bine. Pentru acțiuni
mai complexe sunt combinate comenzi/procese într-un one-liner.

\section{Interactivitatea proceselor}
\label{sec:procese-interactivitate}

Din punctul de vedere al interacțiunii cu utilizator clasificăm procesele în
interactive și neinteractive. Procesele interactive au nevoie de date de intrare
de la utilizator (de la tastatură sau de la mouse) și oferă informații pe ecran.
Cele neinteractive rulează fără intervenția utilizatorului, le mai numim procese
batch. Procesele interactive sunt utile pentru a prelua comenzi de la
utilizator; cele neinteractive sunt utile pentru gestiunea și buna funcționare a
sistemului (de exemplu obținerea adresei de rețea sau actualizarea timpului
sistemului), pentru oferirea de servicii (de exemplu un server web) sau pentru
automatizarea sarcinilor (de exemplu să fie indexate pentru căutare fișierele
din sistem la un moment de timp).

Unul dintre cele mai importante tipuri de procese interactive dintr-un sistem
este shell-ul, adică procesul ce primește intrare de la utilizator și comandă
apoi sistemul de operare. Un shell poate fi grafic sau în linia de comandă. Un
shell în linia de comandă (numit interpretor de comenzi) va primi un șir de la
intrare de la utilizator, va interpreta acel șir într-o comandă (sau mai multe
comenzi înlănțuite) și va crea un proces sau mai multe procese. Vom detalia
funcționarea shell-ului în capitolul TODO: Interfața în linia de comandă.

\subsection{Terminale}
\label{sec:procese-interactivitate-terminale}

Un shell rulează în cadrul unui terminal, care este interfața acestuia de
interacțiune cu utilizatorul. Descriptorii standard ai shell-ului (intrarea
standard, ieșirea standard, ieșirea de eroare standard) referă terminalul.
Altfel spus, când transmitem comenzi shell-ului, le tastăm la terminal, care
este asociat descriptorului de intrare standard al shell-ului, care apoi
interpretează șirul introdus. Terminalul este, așadar, un dispozitiv care
intermediază transmiterea intrării și ieșirii de la tastatură/monitor către
shell.

* diagramă cu utilizator, terminal, shell

Terminalul este identificat printr-un nume și are asociată, în Linux, o intrare
în directorul /dev. Comanda tty ne indică terminalul curent pentru un shell.
Putem să identificăm terminalul unui proces (inclusiv shell-ul) folosind comanda
ps, ca în exemplul de mai jos:

* Exemplu cu tty

* Exemplu cu ps cu afișarea terminalului

Procesele create dintr-un shell, adică procesele copil ale shell-ului, vor
moșteni acest terminal. Procesele care se află la un moment dat în rulare în
acel shell vor partaja ieșirea standard. Dar doar procesul aflat în foreground
(shell-ul sau altul) va avea acces la intrarea standard. Așa cum am precizat în
\labelindexref{secțiunea}{sec:procese-ierarhie-foreground-background} procesul
din foreground “acaparează” intrarea standard dată de terminal.

În exemplul de mai jos arătăm cum procesele create din shell-ul curent au
același terminal:

* exemplu de rulare ps cu afișarea terminalului pentru un proces shell și pentru
procese create din el

\subsection{Procese neinteractive}
\label{sec:procese-interactivitate-neinteractive}

Am precizat mai sus că procesele neinteractive nu au nevoie de interacțiune cu
utilizatorul și servesc bunei funcționări a sistemului și automatizării
sarcinilor. Nu există definiții și clasificări unanim acceptate pentru procesele
neinteractive, așa că facem aici o trecere în revistă a principalelor denumiri.

Un proces care rulează în background (background process) este un proces care nu
are acces la terminal pentru intrarea standard. Acesta rulează în general
neinteractiv. Procesul care rulează în background poate fi readus în foreground
și recuperează accesul la terminal și la intrarea standard.

Un proces care rulează în background poate fi detașat de la terminal. Detașarea
de terminal înseamnă că acel proces pierde orice legătură cu terminalul dat,
legătură ce nu poate fi restaurată. Descriptorii standard ai unui proces detașat
de terminal nu mai referă terminalul, ci referă fișiere sau alte tipuri de
intrări (pipe, sockeți). În listarea proceselor sistemului putem observa că
anumite procese nu au terminal asociate. Acestea sunt procese neinteractive,
care rulează în background, detașate de terminal.

\subsection{Procese daemon}
\label{sec:procese-interactivitate-daemon}

O bună parte dintre procesele care rulează neinteractiv, în background, detașate
de terminal se numesc procese daemon. În anumite descrieri, orice proces care
rulează neinteractiv, în background, detașat de terminal este un proces daemon.
Într-o definiție mai riguroasă, un proces daemon are ca proces părinte procesul
init, descriptorii săi standard referă intrarea /dev/null în Linux și oferă un
anumit serviciu în sistem (de exemplu procesul daemon atd este folosit pentru
planificarea execuției unui proces la un moment dat). Din acest motiv, procesele
daemon se mai numesc servicii; în Windows procesele care rulează neinteractiv,
în background, detașate de terminal, se numesc servicii. De asemenea, în Linux,
gestiunea serviciilor se face folosind comanda service, așa cum vom prezenta în
\labelindexref{capitolul}{chapter:boot}.

Interacțiunea cu aceste procese se face prin intermediul semnalelor, fișierelor
de configurare și fișierelor de tip jurnal (log). Exemple de procese daemon
sunt:

\begin{itemize}
	\item procesul init
	\item procese de tip servicii: cron, servicii de rețea
	\item alte procese rulate de utilizator pentru a rula fără un terminal
		asociat
\end{itemize}

Concluzionând, în general un proces daemon are următoarele caracteristici:

\begin{itemize}
	\item rulează în background, fără o formă de interacțiune directă cu
		utilizatorul
	\item oferă un serviciu sistemului: planificare, indexare de fișiere
	\item nu are un terminal asociat
	\item are ca proces părinte init
\end{itemize}

Pentru a lista procesele daemon într-un sistem Linux, rulăm comanda:

* rulare comandă ps -{}-tty ? -{}-ppid 1 (ceva de genul)

Aplicațiile din mediul grafic nu au un terminal asociat dar nu le putem numi
procese daemon întrucât au o interfață (grafică) de interacțiune cu
utilizatorul, deci sunt procese interactive.

\subsection{Detașarea de terminal}
\label{sec:procese-interactivitate-detasare}

În mod uzual procesele daemon sunt create la pornirea sistemului, în general de
procesul init. Pe lângă serviciile pornite de init/sistem, un utilizator poate
decide să transforme un proces în proces daemon: neinteractiv, detașat de
terminal. În felul acesta un utilizator va permite unui proces să ruleze
independent de shell-ul curent iar dacă shell-ul curent este închis, acel proces
continuă să ruleze. Numim această acțiune daemonizarea unui proces.

Un caz de utilizare pentru daemonizarea unui proces este rularea unei comenzi
complexe la distanță. Să presupunem că ne dorim să pornim o descărcare de fișier
prin Bittorrent pe un server la distanță, accesat prin SSH. Vom urma pașii:

\begin{enumerate}
	\item Ne conectăm prin SSH la serverul de la distanță.
	\item Pornim procesul bittorrent detașat de terminal.
	\item Închidem conexiunea la shell-ul curent. Procesul bittorrent
		continuă execuția.
	\item Ulterior ne reconectăm prin SSH și putem investiga rularea
		procesului.
\end{enumerate}

Partea dificilă este punctul 3 în care închiderea shell-ului nu duce la
închiderea execuției procesului bittorrent. Pentru a realiza acest lucru sunt
două opțiuni:

\begin{itemize}
	\item Daemonizarea procesului bittorrent: rulare în background, detașat
		de terminal
	\item Folosirea unui utilitar care să creeze o sesiune de terminal
		detașabilă în care procesul rulează în continuare interactiv
\end{itemize}

În prima categorie sunt utilitarele nohup, disown, despre care vom discuta în
continuare. În a doua categorie sunt utilitarele screen, tmux, byobu, dtach
despre care vom discuta în
\labelindexref{secțiunea}{sec:procese-interactivitate-screen}.

\subsubsection{nohup, disown}
\label{sec:procese-interactivitate-detasare-nohup}

Utilitarele nohup și disown permit daemonizarea unui proces pornit din shell.
Strict tehnic, după cum vom vedea, procesele create nu sunt daemoni pentru că nu
au neapărat descriptorii standard direcționați către intrarea /dev/null și nu au
că părinte procesul init de la început. Însă, după cum am precizat, denumirile
în zona proceselor neinteractive sunt mai relaxate, așa că vom folosi termenul
de daemonizare.

Pentru a înțelege funcționarea utilitarelor nohup și disown, e nevoie de
cunoașterea pașilor din momentul închiderii unui proces shell. Atunci când
terminalul aferent unui shell este închis, și shell-ul își încheie execuția.
Atunci shell-ul trimite semnalul SIGHUP proceselor aflate în background, iar
procesele își încheie execuția la primirea acestui semnal. Pentru a preveni ca
un proces aflat în background să își încheie execuția în momentul închiderii
terminalului, trebuie ca acesta să ignore semnalul SIGHUP.

* arhivă cu script sigtracer care capturează semnalele transmise + demo video

Pentru ignorarea semnalului SIGHUP de un proces, putem folosi utilitarul nohup.
Comanda nohup prefixează o altă comandă care creează un proces ce ignoră
semnalul SIGHUP. În exemplul de mai jos, rulăm comanda sleep 100 folosind
utilitarul nohup:

* Exemplu nohup sleep 100

Acum procesul sleep nou creat va ignora semnalul SIGHUP și închiderea
terminalului și shell-ului nu va duce la încheierea execuției sale. După
închiderea shell-ului, procesul este adoptat de init, care devine noul părinte
al procesului.

Întrucât procesul rulat sub nohup va pierde controlul terminalului, nu poate
folosi terminalul pentru ieșirea standard sau ieșirea de eroare standard. Dacă
nu precizăm explicit redirectare, ieșirea standard și ieșirea de eroare standard
vor fi redirectate în fișierul nohup.out. Altfel, putem explicit preciza locul
unde dorim redirectarea ieșirii standard și ieșirii de eroare standard, de multe
ori fiind vorba de /dev/null. În exemplul de mai jos rulăm un client bittorrent
folosind nohup cu redirectarea ieșirii standard și a ieșirii de eroare standard
în /dev/null:

* exemplu rulare nohup, afișare descriptori

Dacă am uitat să pornim un proces folosind comanda nohup, putem în continuare
configura shell-ul să nu îi trimită acestuia semnalul SIGHUP folosind comanda
disown. Practic comanda nohup afectează procesul nou creat și acesta ignoră
semnalul SIGHUP, pe când comanda disown afectează shell-ul și nu trimite
semnalul unui proces din background. Mai jos prezentăm un exemplu de folosire a
comenzii disown.

* exemplu rulare disown

\subsection{screen, tmux, byobu, dtach}
\label{sec:procese-interactivitate-screen}

Folosirea nohup și disown are dezavantajul pierderii interactivității. Se
creează procese daemon, detașate de terminal și care rulează în background.
Uneori avem nevoie să rulăm o aplicație interactivă de la care să ne
“deconectăm” și la care să ne reconectăm din nou. Acest lucru îl putem realiza
folosind utilitarele screen, tmux, byobu sau dtach.

screen, tmux, byobu sunt numite multiplexoare de terminal. Au două roluri:
posibilitatea creării de “subferestre de terminal” într-o singură sesiune și
posibilitatea detașării de la sesiunea de terminal și apoi reatașarea la
aceasta. În acest capitol ne interesează al doilea rol. Când pornim utilitarele
se creează o sesiune de terminal de la care ne putem detașa și la care apoi ne
putem reatașa. Mai jos este un exemplu de folosire a tmux pentru a crea o
sesiune de terminal și apoi pentru a ne detașa de la ea:

* exemplu simplu cu tmux, tmux -ls

screen, tmux, byobu sunt utilitare similare cu diverse caracteristici, dar cu
rulare similară în ceea ce privește pornirea unui proces interactiv și detașarea
de la terminal. Uzual, urmăm pașii de mai jos:

\begin{enumerate}
	\item Se pornește o sesiune de terminal folosind screen, tmux sau byobu.
	\item Se rulează comenzile în acel terminal.
	\item Se face detașarea de la terminal.
	\item Se poate, ulterior, realizare reconectarea la terminal.
\end{enumerate}

Shell-ul în care a fost pornit terminalul screen, tmux sau byobu poate fi
închis, terminalul rămânând activ. Apoi din alt shell se poate face
reconectarea. Acest lucru este foarte util pentru scenariul precizat mai sus, al
pornirii unui client bittorrent la distanță, într-o conexiune SSH.

Mai jos sunt prezentate cele mai frecvente comenzi tmux, byobu și echivalentul
lor screen. tmux și byobu sunt aplicații mai bogate în funcționalități și le
recomandăm în defavoarea screen.

* Tabel cu antetul “funcție, screen, tmux, byobu”

Dacă ne interesează strict rularea unei sesiuni de terminal, nu și partea de
multiplexare și subferestre, putem folosi comanda dtach. Comanda creează o
sesiune de terminal și rulează o comandă în cadrul ei (uzual shell-ul) și apoi
ne putem deconecta din acea sesiune. Mai jos este un exemplu de folosire,
detalii găsiți în pagina de manual a comenzii:

* Exemplu cu dtach

\section{Investigarea proceselor}
\label{sec:procese-investigare}

Procesele folosesc resursele sistemului de calcul pentru realizarea unor
acțiuni. Se poate întâmpla să avem nevoie să eliberăm resurse sau ca sistemul
sau un proces să funcționeze anevoios. În această situație e util să investigăm
procesele sistemului și să identificăm procesele care consumă resurse. Apoi
aceste procese pot fi omorâte, sau analizate sau li se pot actualiza
prioritățile.

Un prim mod de a investiga procesele sistemului este cu ajutorul utilitarelor de
listare a proceselor sau monitorizare a lor. Utilitarul ps este utilitar de bază
în Linux. Pentru monitorizare folosim top sau htop. Pe Windows putem folosi Task
Manager sau Process Explorer.

Folosind ps și top/htop putem monitoriza procesele și resursele folosite de
acestea. Mai jos sunt exemple de folosire a utilitarului ps:

* exemple de folosire ps, cu cele mai frecvente opțiuni

Utilitarele top și htop oferă o interfață interactivă de afișare periodică a
informațiilor despre procese. Sun utile pentru o privire dinamică a proceselor
sistemului. Simpla rulare a comenzilor top sau htop duce la afișarea unui ecran.
În acel ecran putem folosi apoi diferite opțiuni pentru a selecta anumite
procese sau anumite atribute sau moduri de sortare.

Similar utilitarelor top și htop de investigare a folosirii procesorului și
memoriei, putem folosi utilitarul iotop pentru investigarea folosirii discului:

* exemplu de folosire iotop

Atunci când dorim să investigăm fișierele sau sockeții deschiși de un proces,
putem folosi utilitarul lsof, pe care l-am prezentat și în
\labelindexref{secțiunea}{sec:procese-fisiere} Pentru monitorizarea folosirii
resurselor unui proces, în afara utilitarului top, putem folosi utilitarele din
familia sysstat. Acestea afișează periodic informații despre procentul de
procesor ocupat, procentul de memorie ocupată, utilizarea de I/O. Monitorizarea
(continuă) este utilă pentru a verifica trenduri în utilizarea resurselor.
Monitorizarea este o formă de asigurare a securității unui sistem de calcul, așa
cum vom prezenta în Capitolul TODO: Securizarea sistemului.

În cazul în care dorim o investigare amănunțită a funcționării unui
program/proces putem urmări apelurile de bibliotecă sau de sistem realizate.
Pentru aceasta folosim, respectiv, utilitarele ltrace și strace. Utilitarele pot
rula un program pentru a crea un proces nou și a-l investiga, și pot fi atașate
unui proces existent. De exemplu

* exemple de folosire ltrace/strace

\section{Anexă: Sistemul de fișiere /proc}
\label{sec:procese-proc}

În Linux, utilitarele de lucru cu procese își iau informațiile din sistemul de
fișiere virtual procfs, accesibil din /proc. Un sistem de fișiere virtual este
un sistem de fișiere care nu are suport pe disc, ci rezidă în memorie. procfs
este o interfață oferită de sistemul de operare în forma unor fișiere de unde
pot fi obținute informații despre procese. Un indiciu că este folosit este
numele pachetului ce conține utilitarele ps, pgrep etc.: procps.

NOTĂ: Acest sistem de fișiere se găsește doar în Linux, nu și pe alte Unix-uri.

La o listare a /proc observăm că este compus din fișiere și directoare format numeric:

* exemplu listare /proc

Fiecare director cu format numeric corespunde unui proces, numărul reprezentând
PID-ul procesului. În cadrul fiecărui acest director se găsesc fișiere și
subdirectoare ce conțin informații despre procesul respectiv așa cum se poate
observa mai jos:

* exemplu listare /proc/<PID>

Dintre intrările de mai sus, selectăm câteva și rolurile lor:

* TODO
* TODO
* TODO

Un utilizator poate, astfel, obține informații despre procese fie investigând
fișierele din /proc fie folosind utilitarele ps, pgrep, top, lsof. De avut în
vedere că /proc se găsește doar pe Linux, pe când utilitarele sunt disponibile,
într-un mod sau altul pe majoritatea Unix-urilor.

În afara directoarelor aferente, /proc deține și alte intrări pentru investigarea sistemului. De exemplu:

\begin{itemize}
	\item filesystems
	\item interrupts
	\item Ioports
	\item sys/
	\item cmdline
	\item cpuinfo
	\item Meminfo
\end{itemize}

Aceste intrări sunt consultate de utilitare puse la dispoziție în Linux precum
mount, lscpu, free, df, lsblk și altele.

NOTE: Dacă, pe Linux, doriți să aflați sau să prelucrați informații despre
procese sau despre sistem și utilitarele existente nu vă ajută, puteți să
urmăriți intrările din /proc.

\section{Anexă: Internele pornirii unui proces. Loading}
\label{sec:procese-loading}

Un proces este creat de un alt proces (de obicei un proces shell) dintr-un
program executabil. Spunem că procesul este un program aflat în execuție, iar
programul este imaginea procesului. Crearea unui proces dintr-un program
executabil poartă numele de loading. Momentul în care are loc loading-ul se
cheamă load time. Iar crearea procesului este facilitată de o componentă a
sistemului de operare numită loader.

Loader-ul interpretează programul executabil, apoi alocă memoria aferentă pentru
proces și copiază din programul executabil datele și instrucțiunile în memorie.
În același timp loader-ul face legătura cu biblioteci dinamice și le încarcă la
nevoie în memorie, pentru rularea corespunzătoare a procesului. După aceasta se
stabilește ca procesul să înceapă execuția de la punctul de intrare (entry
point) care este o funcție similară funcției main. Și alocă o stivă pentru
proces. Apoi procesul începe să ruleze din momentul în care este planificat pe
un procesor.

Acțiunille unui loader sunt prezentate în diagrama de mai jos:

* diagramă cu acțiunile unui loader

Două sau mai multe procese pot fi rulate din același program executabil.
Funcționarea acestora diferă însă încă de la load-time în funcție de doi
factori: argumentele programului și variabilele de mediu. Argumentele sunt
transmise de utilizator/shell în momentul rulării unei comenzi. Iar variabilele
de mediu sunt variabile proprii shell-ului care sunt moștenite de procesele
create de acesta. Mai multe informații vom prezenta în Capitolul TODO: Interfața
în linia de comandă.

Astfel, pe lângă pașii descriși mai sus, loader-ul plasează pe stiva procesului
(accesibil funcției main) argumentele programului și variabilele de mediu.
Acestea sunt apoi disponibile programului din argumentele funcției main (în C):

* exemplificare cum argc, argv, și envp permit accesarea argumentelor programului și variabilelor de mediu (arhivă de capitol)

După load-time, în momentul în care procesul rulează intră în faza run-time.
Aici procesul folosește resursele sistemului, comunică cu exteriorul și cu alte
procese și poate fi monitorizat și controlat de utilizator.

\section{Sumar}
\label{sec:procese-sumar}

Pe un sistem de calcul procesele sunt necesare pentru realizarea acțiunilor
utilizatorilor.

Un proces execută o acțiune izolată de alte procese și folosește resursele
sistemului (procesor, memorie, I/O) pentru realizarea acțiunii.

Un proces este creat dintr-un program executabil, numit imaginea procesului. Mai
multe procese pot fi create din aceeași imagine de executabil.

Procesele au atribute de identificare, de contabilizare a resurselor folosite și
de stabilire a ce resurse și cât de mult pot folosi. Un proces aparține unui
utilizator și poate folosi resursele acelui utilizator.

Există o ierarhie de procese, shell-ul creează majoritatea proceselor. Un proces
poate avea mai multe procese copil și un singur proces părinte. În vârful
ierarhiei este procesul init.

În cadrul unei sesiuni de shell putem avea un proces în foreground și mai multe
procese în background.

Procesele comunică/interacționează pentru a realiza o acțiune. Putem redirecta
ieșirea și intarea unui proces în fișiere. Și putem redirecta ieșirea unui
proces la intrarea altui proces folosind pipe-uri.

Procesele își încheie execuția de la sine, sau pot fi omorâte de alte procese.
În Linux, procesele sunt omorâte de alte procese prin intermediul semnalelor.

Unele procese sunt interactive, altele sunt batch/daemoni/servicii. Daemonii nu
au un terminal atașat și rulează în mod neinteractiv, independent de procesele
shell existente.

Este util să monitorizăm procesele și resursele folosite de acestea pentru a
detecta abuzuri de folosire a resurselor sau pentru a identifica sursele de
încărcare ale sistemului.

Pe Linux, informațiile despre procese se găsesc în sistemul de fișiere /proc. De
aici sunt interpretate de utilitarele de lucru cu procese.
